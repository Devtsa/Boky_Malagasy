<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    
    <h1>TOKO IX. NIHETRAKETRAKA TEO AM-BAVAHADIN ILEOLAVA</h1>
    <p>
        Nony tonga tany izy dia nitsatoka teo am-bavahady, ary nofoseriny
        ny tany maina ka difotra hatramin' ny heliny no ho midina izy. Ny oloa
        izay nivoaka sy niditra teo an-tanàna nitondra entana dia nanaovany
        sangy mahery ka notsíndroniny ny lefona, hany ka potraka tany an-kady
        avokoa. Koa avy nitaraina tamin' Ibemampanjaka sy Rasoabemanana ny
        vahoaka nánao hoe: «Tonga atsy am-bavahady Tbonia zanakareo, tompo-
        ko, ka ataony falhirano ny vahoaka; ny entana rehetra izay mivoaka sy
        miditra dia tsindroniny lefona, ka latsaka any an-kady avokoa.
    </p>

    <p>
        Nony nandre izany rainy, dia niteny tamin' ny vavy hoe: «Injao
        ange rarao izao zanakao izao, Rasoabemanana, fa raha izaho anie no mi-
        voaka ao, ka matiko mihitsy èl> Fa hoy no navaliny azy: "Endre,
        tompoko! tsy teralky ny irery, fa teraka iombonana, ka raha matinao
        rainy, tsy misy loza.
    </p>
    <p>
        Dia nivoaka Ibemampanjaka ka niantso hoe: «Mivoria, ry Ileolava>.
        Nony tafangona ny vahoaka, dia nasainy namory vato hitorahana an' Ibonia.
        Fa tsy azo nakekena izy, satria izay nanatona azy dia nasiany ny lefona
        avokoa. Nitoraka azy ny vahoaka, nefa tsy nisy nahavoa, na dia efa
        hoatra ny fanataovana aza ny habetsahan' ny vato nitorahana azy. Izany,
        hono, no nisehoan' ny fivavahana tamin' ny fanataovana.
    </p>
    <p>
        Nony tsy nahomby Ibemampanjaka sy ny vahoaka dia lasa nody.
        Fa nivoaka kosa Rasoabemanana ka nidoladola teo an-tokotany be, dia
        nitaingina teo ambony vavahady ka nianjonanjona sady nanao tarehin'
        olo-miavona no niteny hoe: «Akory moa, izato Ibonia, no lahy raty (1), lahy mavozo?
        Hanao ombilahin' Imozy va: akorain-tsy hitrena, ambosin-tsy hiady;
        vositra tsy halemy hena; ombivavy tsy hisotroan-dronono?
    </p>

    <p>
        Salasala toy ny adin' ondrilahy: akorain-tsy mifampilanja, avela ihany
        mifamaky loha. Ka tsy haiko ity, fa raha mahery moa híanao, tsy ato
        avara-tanàna va ny mamba be, ka na omby na olona, izay mihelina ao,
        laniny avokoa; raha lahy tokoa hianao, ao miady».
    </p>
    <p>
        Dia nitsoaka tamin' ny tany Ibonia sady niafonafona hoe: «Eja (2)
        nanjary ahy! anao anie aho ka mora, fa raha an' olona anie aho ka sarotra è!
        Fa izaho fela-tanam-papango, tongo-boromahery: tsy omena aho, mahazo,
        ome-mahazo rahateo; fa izay raha (3) tinainako (4) tsy mba votsotsa>. (5)
    </p>
    <p>
        Dia niantso an' Itiahita sy Itsimiasarobaka sy Imahalanantsaha ary Itiara-
        novola andevolahiny izy ka nanao hoe: «Mandrandràna kofehy, lehireto,
        fa hiady amin' ny mamba atsy avara-tanàna aho, araka ny tenin' ineny>.
        Dia niainga ho any amoron-drano izy, ka nafatony tamin' ny heliny
        ny kofehy, dia hoy izy: «Raha avy erỳ irà (6) no mipoitra ny ra, dia
        sariho aho fa matin ny mamba; fa raha avy erỷ ava (7) kosa, dia sarih0 ny
        mamba fa matiko».
    </p>
    <p>
        Nony niroboka tany anaty rano izy, dia nandramby azy ny mamba;
        ary rehefa tokony ho intelo mahamasa-bary no nifanavihany teo, dia
        matiny ny mamba, ka nipoitra terỳ ava ny ra. Faly terỳ izy efa-dahy, ka
        nosintoniny faingana ilay kofehy, dia nanaraka Ibonia, sady notarihiny koa
        ny mamba.
    </p>
    <p>
        Tonga soa aman-tsara teo an-tanety izy ka nodokadokafan' izy efa-
        dahy hoe: «Masy (8) raikobe, masy raikobel Hay, Tbonia varatra, soriba,
        fa tsy olona!>
    </p>
    <p>
        Dia nody izy, ary aoka izany ny hafalian' ny olona tao an-tanàna,
        Tony hitany fa maty lay mamba mpihinana ny fananany.
    </p>
    <p>
        Nitsatoka teo am-bavahady indray Ibonia sy ny ankiziny nanao fahi-
        rano ny tao an-tanàna, nandefona ny entan' ny olona. Tezitra tamin ny
        vavy indray rainy ka nanao hoe: "Injao ange rarao izao zanakào izao,
        fa raha izaho anie no mivoaka ao, ka matiko mihitsy è!" Nefa toy ny teo
        aloha ihany no navaliny azy.
    </p>
    <p>
        Dia nasain-drainy navoaka indray ny lefona hilokana an' bonia, nefa
        notohanany tamin' ny kilangaly (9) ka tsy nisy nahavoa azy. Nony efa lasa
        nody rainy sy ny vahoakany, fa sasatra, dia nivoaka indray reniny ka nanao
        toy ilay fanaony teo aloha îhany hoe: eHay, hianao, ry Tbonia, lahy raty,
        lahy mavozo! ka raha mahery, nalhoana no tsy 'ndeha miady amin' Isambi-
        lomavitrika (10), fa iny no biby matanjaka indrindra>.
    </p>
    <p>
        Fa mainka nirehaka indray izy hoe: Eja nanjary ahy! anao anie aho
        ka mora, fa raha an' olona anie aho ka sarotra è! Fa raha izay Isambi-
        lomavitrika foana, eo ambany hitrony (11) aho tsy voahitsany, an-traingo-
        vazany tsy voatsipany, am-balanoranony tsy voatsakony, an-tendron-tandro-
        ny tsỷ voasoitrany; fa izaho no lahimatoa amin' ny tany». Dia nitsoaka
        niala izy ka niantso ny andevolahiny efa-dahy indray mba handeha hiady
        amin' Isambilomavitrika.
    </p>
    <p>
        Nony tonga tany amin' ny tany nisy azy izy, dia nasainy nihantsy
        azy ny andevolahiny, nefa nanontany ireo hoe: «Hatao ahoana no fhantsy
        azy, tompoko?s Dia natoron' Ibonia azy hoe: Ataovy hoe: "Ry Isa-mbilomavitrika irỳ à! 
        ry Isambilomavitrika irỳ àl tolaka (12) atỳ, fa tonga
        ny olo-kiady amin' ialahy".
    </p>

    <p>
        Raha ren' Isambilomavitrika ny fihantsin' izy ireo, dia tamy izy ka
        nifofofofo nanangan-tadio hiady; kanjo nony nipaka tokoa, dia notendren'
        Ibonia ny kilangaly ny handriny ka tsy nahatoto azy. Dia nanaikitra azy
        izy, fa tsy nahakaikitra; ka hany hery nanao teli-moka azy; nefa nivoaka
        tsimoramora tany an-tendron-drambony izy. Dia nohosihosen' Isambilo-
        mavitrika teo izy, fa tsy voahosiny, ka nateliny indray. Kanjo nokotiko-
        tehin' Ibonia ny atiny ka maty terỳ izy. Rehefa nivoaka izy, dia nentiny
        nody tany Ileolava ny tandrony mba ho entiny mirehaka.
    </p>

    <p>
        Nitsatoka teo am-bavahady indray izy ka nandefona ny entan' olona,
        toy ny fanaony ihany. Nitaraina tamin-drainy indray ny vahoaka, ka
        nasainy navoaka ny basy hitifirana azy, fa tsy nahavoa azy.
    </p>

    <p>
        Ary nivoaka indray reniny ka nanao hoe: «Raha mahery hianao,
        anaka, 'ndeha mankany amin' Ikabikabilahy, izay mandrasarasa ny tsy
        hohanina, manokotoko ny tsy hatokona>. Fa hoy no navaliny azy: "Eja
        nanjary ahy! fa izaho no Itokamahasesitany. Tsiriry ambony rano aho:
        doran-tsy may, oroan-tsy forehitra.. Nifinakanga an-tanety aho: doran-tsy
        levona, ozonin-ko faty váo ela velona; izay raha tinainako tsy mba votsotsa".
    </p>
    <p>
        Dia nitondra ireo mpanompony efa-dahy ireo indray izy ho any
        amin' Ikabikabilahy, ka hitany teny' amin' ny fanontana (13) ombimanga
        izy. Ary hoy izy tamin' Itiahita mpanompony: cAntsoy lehiny ka ataovy
        hoe: "Iza moa iny manenjika ny ombin' Ibonia iny è?"
    </p>
    <p>
        Nony nahare ny antsony kabikabilahy dia niherika ka hoy izy tamin'
        ny namany: «Mangina hoe, lehiretsy, iza izany miantsoantso izany?
        Nony tsy nisy nanòina, dia niteny indray Ibonia hoe: CAntsoy ihany,
        fa indro izy mihaino>. Ary niantso fanindroany Itiahita hoe: «Aza
        enjehin'ialahy, hono, ny omnbin' Ibonia è, fandrao ataony levona ialahy.
    </p>
    <p>
        Fa namaly izy hoe: Tsy misy tompony ny ombin-dRasoalao (14),
        lehity, fa izay mahery no tompony>. Nefa novalian' Ibonia hoe: Tsy
        Rasoalao no tompony, fa izaho; fa inona no zaka (15) tadiavin' ialahy no
        mila ady amiko? Ialahy angaha tsy mahalala an Iboniamasibonia-
        manoro?>
        Fa namaly herongerona indray Ikabikabilahy hoe: «Ehel tsy ialahy
        no tompony, fa Rasoalao. Raha te-hiady amiko ialahy, dia aoka hiady
        itsiena (16); fa ialahy angaha tsy mahalala an' Ikaby izay mandrasarasa
        ny tsy hohanina, manokotoko ny tsy hatokona?>
    </p>

    <p>
        «Izaho, ehity, no toka-mahasesi-tany>, hoy Ibonia, «tsiriry ambony
        rano: doran-tsy may, oroan-tsy forehitra; izay raha tinainako tsy mba
        votsotsa>.
    </p>
    <p>
        Dia nifampitifitra teo izy roa lahy, nefa tsy nisy naratra, fa ny lambany
        foana no kotika. Nifampitombo-defona indray, nefa tsy nisy voa. Nifana-
        vika indray izy ka nifanontona. tamin' ny tany. Natoton Ikabikabilahy
        Ibonia ka difotra mamaton-dranjo. Nony nitsoaka avy teo izy, dia mba
        natontony kosa Ikabikabilahy ka difotra hahelika. Dia níkoy izy ka niba-
        rara hoe: Akyl ambin-dapanao (17) aho, ry bonial> Dia nobaboiny
        izy ka nentiny nankany Ileolava.
    </p>

    <p>
        Nony nody indray Ibonia dia nitsatoka teo am-bavahady, toy ny fanao-
        ny ihany. Lasa indray ny vahoaka nitaraina tamin-drainy. Dia niteny
        tamin' ny vadiny izy hoe: Injao indray ny zanakao, Rasoabemanana, fa
        tsy miova ny fanahiny, ka raha tafavoaka ao anie aho ka matiko tokoa èl
    </p>

    <p>
        «Ataovy izay saim-pantatrao, tompoko, hoy ny vavy, «fa raha matinao
        rainy izy, tsy mba loza; fa «zana-mamba natelin-dreniny, ka lanin' ny
        kibo nitoerany>.
    </p>
    <p>
        Lasa nivoaka indray Ibemampanjaka ka namory ny mponina tao Ileo-
        lava sady niteny hoe: «Tifiro amin' ny tafondro ilay maditra ratsy io»
        Dia nitifitra ny vahoaka, nefa tsy nahavoa azy; ka nony nisava ny setroka,
        dia indro teo ihany izy: tsy maty, tsy naratra, fa velona tsy naninon-tsy
        naninona. Ketraka ny mpandefa tafondro, ka lasa nody nangaihay foana.
    </p>
    <p>
        Fa nivoaka kosa Rasoabemanana ka nankeo an-tokotany indray, dia
        nidoladola ho any am-bavahady ka nianjonanjona nanao tarehin' olo-
        miavona, sady nanao hoe: «Lahy raty, lahy mavozo Ibonia, izay manao
        ombilahin' Imozy: akorain-tsy mitrena, ambosin-tsy miady. Raha lehi-
        lahy tokoa hianao, mankanesa any amin' Andriambavitoalahy, fa izy no
        mahery, Fa namaly Ibonia hoe: "Eja nanjary ahy! anao anie aho ka
        mora, fa raha an' olona anie aho ka sarotra!" Dia niainga izy ho any
        amin' Andriambavitoalahy, ka nitondra ireo andevolahiny efa-dahy mpia-
        raka aminy sy omnbilahy dimy ary vatsy ampy koa.
    </p>


</body>
</html>