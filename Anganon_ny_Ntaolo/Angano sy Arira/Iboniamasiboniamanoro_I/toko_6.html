<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>TOKO VI - TOETRA MANAKA LAHY</h1>
    <p>
        Raha vantany vao tapaka ny tenin-dRanakombe, dia nihetsika Ibonia
        tao anaty afo mivaivay, ka nipololotra ny varatra nisarika azy. Ary tonga
        nifaoka azy koa ny rambondanitra; nikotrokotroka ny vato; nivadibadika ny
        tany; ritra avokoa ny rano tany Mananivo; ka dia nanao ranonoram-baratra
        ny andro; vaky nialoha ny entana tany amin-dRaivato, ilay naka an' lampe-
        lasoamananoro; ary intelo tafatsipika izy vao tafarina.
    </p>

    <p>
        Raha nahita izany Andriambahoabesofina (rain-dRaivato) dia nihiaka
        ka nanao hoe : «lzao no kabary ataoko anminareo terak' i Mananivo : Ny
        mpamboly dia mambole : ataovy ny voly rehetra ,na ny an-drano na ny
        an-tanety, fa tonga ity ny maoraran (1)-taona>.
    </p>
    <p>
        "Ehe !" hoy Raivato; «Ibaba lahy no atao ho mpahafantatra kanjo tsy
        mahaləla; atao ho mpitadidy kanjo tisy mahatadidy. Tsy tongotro mandia
        alanana, tsy tanako mandraý joria; fa izaho no atáo ho mpahalala ka ma-
        halala, atao ho mpitadidiy ka mahatadidy. Tsy mba maoram-pahavelomana
        izao; fa ny ho avy taona any hitako taon' ito, ary ny ho avy ampitso hitako
        anio, Fa izao kosa no ambarako anareo, ry terak' i Mananivo : Tsy kotrok
        andro mahavelona izao, tsy taom-pambolena, fa maoram-paty; koa ny ma
        nam-bondraka (2) mamonoa; ny mana-mahia manakaloza; ta fandroan-dahy
        sady ozatina no masin' ody izao. Vain' afo no androan' izao zaza izao, fa tsy
        amonoana omby ,tsy amonoana akoho; tsy mba mandro ny rano androan' ny
        olona.
    </p>
    <p>
        «Koa somodasoda (3) ny oroko, zebizeby (4) Betsiboka, mandra-pita
        tsy lakanina. Miverivery (5) lambo roa tany, fonjafonja ny vositra, marolily
        (6) ny tamanana, (7), fola-nofo ny ombikely, tomboazily (8) ny ombilahy.
        kolodoy (9) ny rain-kazo, mihaon-tendro ny tsipolitra, mizaozao ny akata.
        Fa andriandahy sady ozatrozatina no masina ody aho. Nefa matin-dahy
        iraika ity tany ity, ka Andriambahoabesofina no namono azy. Ny olona
        mitovy aina amiko tsy mahafaty ity tany ity, saingy ny raha hanaovako azy
        no tapahin' ibaba. Mahatazana ny lavitra aho, mahatsinjo ny akaiky. Ny
        biby anaty rano aza mikafay ahy, ka tsy misy hitaninany andro; ary ny
        aumbony vohitra tsy misy hitsindrohana, fa matahotra ahy, ka inona akory
        izay Ibonia kely vao teraka iny.»
    </p>
    <p>
        Fa nony nahita an' Ibonia nihetsika tao anaty afo Ranakombe, dia
        nitso-drano azy hoe : «Akory iha, ry Ibonia ! Io lahy no Iboniamasibonia-
        manoro : manoro ny lanitra, mandrehitra ny tany; manoro ny lavitra, fa tsy
        manoro ny akaiky, manoro ahy. Mitaky mahazo, itakian-tsy ahazoana;
        toka-mahamamo tany. Izay manarangarana azy any an-danitra sy izay
        mifosa azy, amin' ny lafin-tany efatra anampiny azy koa. Ataon' ireo fa
        hahasakana azy izy, kanjo ataony indray mifaoka avokoa izy rehetra, io no
        laby sarotra amin' ny tany!".
    </p>

    <p>
        Dia nihiaka Ibonia ka nanao hoe : «Eja nanjary ahy lb Dia nitsipika
        niala tao anatin' ny afo indray izy, ka vakívaky ny tany nalehan' ny ton-
        gony, tomandeboka ny tany, maina am-potony ny hazo, ritra avy ny rano;
        ka dia molangena (10) avokoa ny vahoaka niangona te0 amin Tbonia. Dia
        nosafoiny reniny sy ny vahoaka izay maty tamin' ny nahaterahany ka velona
        soa aman-tsara avokoa izy rehetra.
    </p>

    <p>
        Raivato kosa tamnin' izay dia intelo niantombina tany Mananivo. Fam-
        bara loza no niseho, fa niherikerika ny lanitra teny amin' Andriamanitra,
        nangorohoro ny tany, moramorana ny Asara, (11) nandrivodrivotra Itsiaiso-
        tra; (12) nanihikihy (13) ny lohataona, fa nolalovan-dahy sarotra; nanasa-
        rotra ny an-tena, nanamora ny an' olona; nefa ny azy dia azy rahateo.
    </p>
    <p>
        Ary izao no baiko nataon-dRanakombe tamin' Ibonia, rehefa hody izy:
        «Hanan-tombo anie ny herin' io zaza io, raha ampiako hoe Isikindahy koa
        ny anarany ! Meda io zaza io, fa hataoko Isikindahindraifosalabibehatoka
        no anarany. Iraisimbeforerarehefahentikanivaniany, Imihabenitratrany,
        miray voavato ny iafaran' ny lalaony, misikin-dahy ila rano (14) ny tenate-
        nany. Izany no sikin-dahy sarotra>. "Tsy tiako izany, ry baba», hoy Ibonia,
        cfa sikin' ny mpangalatra; fainga-miamboho ny sikin-dahim-pandositra; tsy
        mba manatrika, fa mitoe-dahy mavozo; koa izay tojo azy no irangotany,
        na vato na hazo; ary mamonjy zohy faingana izy, fa izany no ataony
        fandosirana, ry baba".
    </p>
    <p>
        Dia novan-dRanakombe indray ny anarany ka hoy izy : "Hataoko hoe
        Isikindahinandriampapangolahilavelatra ny anaran' ialahy: mikenakena
        miadana, mifaofao niambolom-body. Izany no sikin-dahy tsy mena-badin
        olona; ny tongony kosa no mandray, fa tsy hba ny tanany. Izany no
        mpiebo amin 'ny tany, «Aky I tsy tiako izany, ry baba», hoy Ibonia, cfa
        sikin-dahy lany elatra, ka ny tongotra manitsaka ny ratsy no enti-mandrairay
        hanina".
    </p>
    <p>
        «Hataoko hoe Isikindahínandriantolohoboboka àry no anaran' ialahy:
        mísidin-tsy avo, mandeha tsy be, mitsororo-pihinana, manta fanao baran-dro; (15) iketraham-beny arivo, 
        filo volany (16) zato; nakopakopany ilay valo arivo; lavo tsy aman-tady ny vositra;
        ny ombiaby lavo ho azy dia ateliny tsy mirasa. Izy no mifoha amin' antsiva, mandry amin-kazolaby:
        izy no mamoha lalana ny andro ho andro, mahalala ny alina ho alina".
        "Tsy tiako izany, ry baba», hoy izy, «fa sikin-dahy mavozo : mandeha tsy
        mahataka-davitra, mandeha tsy mahatokan-tany, mpitsioka (17) isaky ny
        vody hazo".
    </p>
    <p>
        "Hataoko hoe Isikindahinimpandrafitrandriamanibola àry no anaran'
        ialahy, milalao misikin- dahy anila-tevana. Ny haranany itarafan' ny kibony:
        ny rirany toa ranomanga; ny endriny roa toa riam-bato; ny vaniany toa tady
        vola; ny voavitsiny toa andry be voavankona. Izy no manana arivo lahy
        mihina, zato lahy mihaga; isao-be niarahana ny sikin-dahiny, arivo vatritra,
        (18) zato fandraisana; (19) tsy disan' ampela mipaopaoka, fa ampela
        matotra ihany no mandray raha manamboatra ny sikin-dahin' Ibonia>, "Tsy
        tiako izany, ry baba>, hoy izy.
    </p>
    <p>
        «Hataoko hoe Isikindahiningarabelahy àry no anaran' ialahy : ny lelany
        fihai-drivotra, ny tenatenany hoatra ny ranomandry, ny salakany isampazan-
        jato lahy. Izy no biby sarotra amin' ny tany toa ahy>., "Tsy tiako izany,
        ry baba, hoy izy, "ta tsy mamono mahafaty, fa nofirain' olona, tsy maha-
        faka mora, tsy mandratra ny sarotra. Mitoraka miamboho, mamono am-pitaka;
        mitoraka tsy mahara-dahy izany, ka tsy tiako".
    </p>
    <p>
        "Hataoko hoe Isikindahinandriandambozoma àry no anaran' ialahy;
        fa somolasola (20) ny loha salakany; misava hivoka, mibohibohy ny an-
        daniny roa; manipaka ny akata, mipika ny rambon-tsalakany, manoto ny
        híratra, (21) mandia ny kitrokeliny; mitarehim-boavato (22) ny rambon-
        tsalakany. Izy no dongidongy, izy no kazana, (23) izy no petra, (24) izy no
        mandidy, izy no saborobotaka, izy no andrianevoka, (25) izy no takalitra;
        (26) ny tsy voa no asa, a ny voany dia saborobotaka, fery be tsy taham-
        bady masay. (27) Fa ny tsy voany hoatra ny lalovany; napiny izay nokina-
        siky ny hety Vazahany; mitaifay be ihany ny tsy voa. Silkin-dahy sarotra
        anie izany, anaka è !> "Tsy tiako izany izäny, ry baba», hoy izy, cfa sikin
        dahy diso tany izany : tsy mahatarika mpanjaka; tsy mahajery vahoaka; tsy
        mahadimby tanin-dray; tsy mahatan-dovan-tena; tsy hita fototra izay fone
        nany, fa ny alin-kandriana no ihazany, ary ny andro kosa no atoriany; tsy
        manana anton-koraka, fa halatra no antenainy; saonjo mangidy no vatsiny".
    </p>
    <p>
        "Hataoko hoe Isikindahinandriambavitoalahy àry no anaran'ialahy:
        mikorefa miafara, volafotsy no sikin-dahiny, volamena no fehy vaniany,
        manao sikin-dahy vasia (28) mandraka alina izy; valo volana an-kibo. Izany
        no masoandro ataony anaty : miasa, misavily tanana; tsy vaky andro arara;
        (29) tsy tsofotra andro tsy miberina; aivo lahy no manantsa (30) azy, alin-
        dahy no manomp0, tsy fotoanin-dahy ratsy, 'tsy sangin-dahy mavozo, ny
        tany diaviny mibaibay foana ka tsy vanon-ko raha. Ny masony mananon-
        tanona, ny handriny volan-tsinana, ny nifiny anakandry voavankona, ny
        voavitsiny fantara roa latsaka an-tany; ny tongony antsoro (31) avy any
        an-tany; mivembena ny diany. Rasoabemanana no ataony menary anaty,
        fa ny tsy manan-tsoa avy amin' izany no manenina".
    </p>

</body>
</html>