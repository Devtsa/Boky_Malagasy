<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>TOKO XIII. "NY ANTITRA ANTITRA IHANY"</h1>
    
    <p>
        Lasa nankany anaty saha Ibonia haka voankazo masaka ho entiny
        hamangy an' Ingarabelahy sy Raivato. Tamin' izay dia niolaola ny odin-
        dRaivato, ka niteny hoe: «Tonga raflahy, nefa manaritra (1) ihany».
    </p>
    <p>
        Dia niakatra tao an-tanàna Ibonia ka niditra ny valamena. Taitra
        Ingarabelahy sy ny andriambavy madinika nony nahita azy, ka hoy izy:
        "A! tonga lahy ity ny andevon-drazana!» Dia napetrany teo atsimom-
        patana ny entana nentiny, ka nifandrombahan' ny andriambavy madinika
        ny voankazo.
    </p>
    <p>
        Nony hariva ny andro, dia hoy Ingarabelahy: "Aiza ialahy no
        handry, ry Ikonantitra?" "Ao amin'ny rano fandriako ao ihany, to-
        mpoko», hoy izy, cao amin-draozaza lampelasoamananoro; fa ao ay vilia
        sy ny sotro fhinanako, ary ao koa ny tsihy fandriako». Dia lasa izy
        nankao.
    </p>
    <p>
        Nony mnasaka ny vary, dia norosoan' ny andevo vary tamin ny vilia
        fhinanan Ikonantitrá izy; kanjo vaky ho azy teo ny vilia sady tapaka ny
        sotro. Tezitra Ilampelasoamananoro ka niteny hoe: «Nahoana re hianareo
        no dia sosotsosotra amin' Ikonantitra, ka vakinareo ny viliany sady aria-
        nareo ny variny Rehefa niteny izany izy, dia ny vary teo an-doviany
        no narosony ho azy.
    </p>
    <p>
        Nony efa handry Ibonia, dia novelarin' ny ankizy ny tsihy fandriany,
        kanjo niraraka montsamontsana foana teo iny. Mainka tezitra lampela-
        soamananoro ka nanao hoe: «Mafana tanana loatra re izany hianareo
        ankizy izany; tsihy lahy ka dia hirarakompana foana eo, fa ny fandrainareo
        azy no dia efa loza loatra'> Dia nasainy nosoloana indray ny fandriany.
    </p>
    <p>
        Niolaola tsy niaina ny odin-dRaivato nandritra iny alina iny ka niteny
        hoe: Tonga rafilahy, nefa manaritra ihanyl> Nony maraina ny andro,
        sendra nifanorona Ingarabelahy sy Raivato, ka nanatona teo Ibonia sady
        nanao hoe: «Al fanaonay tamin-drainao be izao, ka aoka aho mba hipaka
        kely, fa zava-panao ka tsy aritro. Dia niandany tamin' Ingarabelahy izy.
    </p>
    <p>
        Nony notetehiny ny fanorona, dia hoy izy: «Hitako fa matiko sahady io izao, ny andriana». 
        Dia hoy no navaliny: «Hano àry itsizy, raba
        matin ialahy>. Nony efa nohaniny, dia matiny tokoa Raivato. Natoko
        indray, nefa mbola matiny ihany, intelo na inefatra aza. Tezitra Raivato
        nahita izany ka nanao hoe: Ehel marina raba Ikonantitra ity, ry baba.
        Inona no fantany hanao fanorona, ava-saha no raharahany! 
        Aoka, ry ibaba, halentako (2) ny ampingaharatra, fa Ikonantitra hafa io".
    </p>

    <p>
        Fa nandà Ingarabelahy ka nanao hoe: "Ao e! haninona ny andevon-drazako no havelako halentan'ialahy,
        lehiroa? Mahandrasa itsizy ny andro Zoma, fa ny Alakamisy mbola ahy ihany.
        Ireny, lehiroa, no mpifanorona tamin-dry ikakibe sy ry ikaky; fa ialahy vao nampianariny,
        ka nony matiny ve dia hitady hamono azy e? Raha ho adala, anaka, tsy adala tsara ihany,
        fa eto no hamono ny andevon-drazako!" Dia tsy nahaleo
        tohika an' Ingarabelahy Raivato, ka hany hery lasa niafonafona nody.
    </p>

    <p>
        Ampitson' iny indray dia nilalao nanao vokovoko (3) tamin' ny tovolahy tany Mananivo Raivato.
        Nony namely an-dRaivato ireo tovolahy andaniny, dia voasingony moramora avokoa ny vokovoko nafitsony azy. 
        Fa nony izy kosa no mba namely, dia namelona afo ny tany nalehan'ny vokovokony,
        ka tsy nisy nahasingotra.
    </p>

    <p>
        Dia hoy Ibonia izay niara-nijery teroa amin'Ingarabelahy: "Aoka mba hamela dindo (4) aho,
        ny andriana, fa tsy aritro izany lalaon'ny zatovolahy izany". Nefa norarany họe: "Aoka itsỳ, 
        aza manao eo ialahy, fandrao ataon-dRaivato levona; 
        tsy hitan' ialahy angaha fa saiky novonoiny ialahy nony nahafaty azy tamin' ny fanorona omaly". 
        Fa hoy no navaliny: "Koa hanao ahoana hianao, raha matin'ny zanaka notezaina; 
        avelao ihany aho mba hamela dindo". 
        Dia nidaikadaika izy ka nanao hoe: "Mba hiara-milalao aminareo aho, ry zatovo; 
        mahita ny ataonareo ka mba ta-hamela dindo, fa mahatsiaro ny fanaonay teo aloha".
    </p>
    <p>
        Fa tezitra Raivato ka nanao hoe: "Aoka hanao eo Ilaifady io hataoko dangy eo".
        Dia Ibonia no nokendreny tamin' ny vokovoko hoe: "Iny vokovoko iny, izaho Raivato iny!
        tsy maka tsy an-tampon-kandrina, tsy mivoaka afa-tsy an-taro-po: mahavoa iny, mahafaty; 
        tsy mahavoa, mahafanina".
        Dia nalefany izay tratra ny vokovokony, ka namelona afo tery
        ny nalehany; nefa nosingoran' Ibonia mora foana ka tsy afa-nihetsika.
    </p>

    <p>
        Mba namely kosa Ibonia sady nivolana hoe: "Iny vokovoko iny, izaho Ikonantitra iny!
        tsy mahasingotra Raivato, fanina; mahasingotra, entiny miriatra, ka hikipaka ny tehezany.
        Dia nalefany ny vokovokony, kanjo voasingo-dRaivato ihany; 
        nefa voafaokany izy ka nikipaka terỳ ny lohaliny sy ny kihony ary ny tehezany.
    </p>
    <p>
        Namaly indray Raivato, kanjo voasingotr'Ibonia mora foana, ka talanjona avokoa ny olona nijery.
    </p>
    <p>
        Mainka tezitra ihany Raivato, fa nalaza moa ny naharesen' Ibonia azy,
        ka nakorain'ny olona izy hoe: «Tsy nahomby an' Ikonantitra lahy Raivato!
        Fa niresaka tamin-drainy kosa Raivato hoe: "Aoka, ry ibaba,
        hovonoiko mihitsy Ilaitonaka io; tsy Ikonantitra io tsy akory, fa olon-kafa; 
        raha izy tokoa, dia haharesy ahy ve, fa inona no amin' izay anti-dratsy foana iny?" 
        Nefa tsy neken-drainy izany.
    </p>
    <p>
        Nony ampitso dia niantso ny tovolahy tao Mananivo indray Raivato ka naniraka azy hampakatra ny omby mahery mba hampihosena, fa "hanetsa isika anio", hoy izy. 
        Nony tafakatra ny omby mahery ka nampihosena, dia mba nanaraka an' Ingarabelahy Ibonia hizaha 
        ny mpampihosy.
        Dia niantandroka omby ny tovolahy; ary ny omby izay notehafin-dRaivato 
        dia nikotaba ery sady nitatatata eran' ny tanimbary.
    </p>
    <p>
        Dia nangataka tamin' Ingarabelahy. Ibonia hoe: "Aoka aho mba hampihosy, ny andriana".
        Noraran' Ingarabelahy izy, nefa tsy nety, fa nirotsaka ihany. 
        "Tsy aritro iky, ny andriana, ny fisavik'ombin' ny tovolahin' andriana", hoy izy.
    </p>
    <p>
        Nony hitan-dRaivato fa indro nirotsaka hampihosy Ibonia, dia nibitaka anakam-po izy ka nanao hoe: 
        "Matiko amin' izao Ilaikary io".
        Nony ilay mby teo ampovoan-tanimbary tsara iny Ibonia, dia nahodin-dRaivato 
        ny omby hanandrify azy ka notehafiny, dia nitatatata nanatona hanosy azy;
        fa noraisin' Ibonia ny ombivavy ka nakapony tamin' ny omby vositra, dia maty ireny; 
        ny omby vositra kosa nakapony tamin' ny ombilahy, ka dangy koa;
        ny onmbilahy nakapony tamin' ny vantotr omby, ka nitsitra terỳ. 
        Mainka vinitra taminy Raivato, satria be ringana loatra ny ombiny, 
        ka nofofoiny hovonoiny tokoa Ibonia, nefa tsy navelan-drainy. 
        Dia lasa nody tany an-tanàna ny mpampihosy.
    </p>


</body>
</html>