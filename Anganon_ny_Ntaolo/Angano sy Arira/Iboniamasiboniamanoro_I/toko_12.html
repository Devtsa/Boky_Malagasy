<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    
    TOKO XII. TAFASIRY NIHATRA AMAN' AINA

Niainga tamin' izay Ibonia ka nikipikipy, ary tonga tao amin' ny
fitana tao amin' ny ony Mananivo. Fa nony nahita azy ny mamba dia
nisafoaka nanao hoe: «lalahy angaha sasatry ny miaina, sa volin' ny
misento, no hita eto? Omaly, lehity, omby zato sy olona arivo aza no
nitady hita teto, tsy afaka, ka ialahy irery va ho tafita è?>

«Ialahy angaha tsy mahalala ahy?> hoy Ibonia. Dia niroboka izy, ka
nirampy azy ny mamba, nefa nopehiny ny vohon-tanany, ka nikoy hoe:
«Aky, am-boho afyl> (1) Dia nanaiky hotaingenany moramora foana; ka
nony nandeha kelikely dia niala tsiny taminy nanao hoe: «Hatreto no
anjarako, ry Ibonia, fa an' ny antsantsa ny sisa>.

Tamin' izay dia avy kosa ny antsantsa ka nandrahona hoe: <Tsy ho
tafita eto ialahy, fa omaly aza olona zato sy omby arivo nitady hita teto,
tsy afaka, ka ialahy irery va ho tafta è!>

<Ialahy ve hahasakana ahy è?> hoy Ibonia. Dia avy ny antsantsa
hipetaka azy, nefa namikinany teo an-damosiny sady nofiapiazany ny tao-
lany, ka nirefodrefotra be ihany. Nivalovalo ny antsantsa hoe: cAky,
am-boho afyl» Toy izany avokoa no nataon' ny biby rehetra tao anaty
rano mandra-pahatafitany Soa aman-tsara.

Tsy niakatra teny an-tanàna izy aloha, fa lasa nankany amin' Ikonanti-
tra mpiandry sahan-dRaivato. Nisy fantsakana tao anaty saha, sady nisy
vato lehibe koa teo anilany, ka dia nitaingina teo izy. Nony avy hantsaka
Ikonantitra, ka nijery ny rano teo am-pantsakana, dia indro teo anaty rano
ny tandindon' Ibonia, nefa izy tsy hitany akory. Nataony ho tandindon
ny tenany io, ka hoy izy anakam-po: «Tarehiko soa ity lahy ka ho entiko
mantsakal> Dia natontany ny siny, ka lasa nody izy, sady nandray fta-
ratra hizahany ny tarehiny, kanjo hafa mihitsy noho ilay tarỳ anaty rano.

Niverina nankany am-pantsakana indray izy; ary nony niherikerika
dia nahita an' Ibonia teo ambony vato ka nananatra azy hoe: «Mila loza
lahy hianao, anaka! maninona eo re hianao? Raivato anie saro-piaro, ka
tsy mba tia olon-tsaa, fa vonoiny avokoa raha misy mankatỳ Mananivo>.

Dia novalian' Ibonia hoe: <Eny, ry aba, fa aoka hisafa (2) kely
isika mianaka: firy aby no vadin-dRaivato?> Dia notanisainy: <Ratsi-
mahaveripatsa, Ratsihitanandro, Ratambolafotsy, Ingalatinefy, Ratsiriva-
linamparnga ary lampelasoamananoro>. Nanantsafa indray izy hoe: eIza
anefa no tian-dRaivato indrindra amin' ireo? Dia namaly Ikonantitra hoe:
«Samy tiany ihany avokoa izy rehetra, nefa lampelasoamananoro no ma-
lalany indrindra.

Navilin' Ibonia indray ny resaka hoe: «Inona avy moa no mba fitondranareo raha miakatra mamangy andriana?> <Ka inona moa, ry afy"
hoy Ikonantitra, eno fitondranay, fa akondro masaka ifotony, voanana,
voasary, anana, ary zava-madinidinika!>

Nanontany indray izy hoe: «Aiza anefa hianao no mamantana, raha
tonga any?> Dia novalian' Ikonantitra hoe: <Ao atsinanan-kianja, a0
amin' Ingarabelahy (3).

Fa mbola nanontany ihany Ibonia hoe: «Iza moa no trano fandrian-
dRaivato, rehefa alina ny andro?> Dia natorony azy hoe: «Ao atsinanan-
kianja, ao amin' lampelasoamananoro, fa ao no itoeran' ny hani-mamy sy
ny hanim-py rehetra>.

Nefa nosaroriny izy ka nataony hoe: «'Ndeha kely isika mianaka
ho any aminareo hahandro hanina». Dia lasa nankany aminy izy mianaka,
ary Ikonantitra no nasainy nitari-dalana. Nodinihiny tsara ny fandehany
ká nianarany; nony efa azony, dia noraisiny tamin' ny volony izy ka na-
tontony ho faty. Nariany ny taolany sy ny nofony, fa ny hodiny
niakanjoany.


</body>
</html>