<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>TOKO XV. FARA-HAFATRA VAO NODY MANDRY</h1>
    
    <p>
        Ela izay no nialan' Ibonia tany aminy. Ilay akondro namboleny teo
        ala-tranon-dRasoabemanana, fony izy vao hiainga, dia tsara faniry; ary
        nahazo toky tsara reniny isaky ny nijery azy ka faly, satria fantany fa
        velona soa aman-tsara any ihany ny zanany.
    </p>
    <p>
        Nony hita tao amin' ny ony Mananivo izy mivady, dia nokapohin'
        Ibonia ny kilangaly (1) ny rano, ka hoy izy: "lty rano ity: ny any ira aza
        mivalana, ary ny any ava aza miorika, fa misavà ny eto ampovoany, mba
        hitàn' Ibonia mivadys. Dia nisava ny rano, sady niseho ny fasika, ary
        nandeha hoatra ny tamin' ny tany maina izy mivady, ka tonga soa aman-
        tsara tany Ileolava. Faly sy ravoravo ny ray aman-dreniny sy ny vahoaka
        ka nanao fanasan-dehibe.
    </p>
    <p>
        Sahabo ho folo taona no andro nivadian' izy mivady. Ary nony efa
        tokony ho telo taona sisa tsy hahafatesan' Ibonia, dia novoriny ny ray
        aman-dreniny sy ny vady aman-janany ary ny vahoaka rehetra tao Ileo-
        lava sy ny manodidina ka nohafarany hoe: «lzao lahy no ambarako ami-
        nareo, fa efa ho tonga ity ny fodiamandry, ary efa antomotra ny andro
        hifndrako, ka handeha amin' ny lalam-palehan' ny miankandrefam-bara-
        varana rehetra aho, rehefa afaka telo taona. Izany no tonon' andro tsy
        maha-lehilahy, fa ny tany fodiam-pisehoana, izaho tsy mba ny milevin-
        kó lo, fa ny ambolen-kaniry; maty andro ka velona alina.
    </p>
    <p>
        "Koa raha avy ity izay hodiako, dia izao lahy no mba hafatra ataoko
        aminareo: Voalohany indrindra: Inty ny amin' ny fanambadiana: Na iza
        andriana, na iza mpanjaka ,na iza mpanapaka, na iza mpiteny, aza misy
        mamaha ny fanambadian' olona, fa ny lalàm-bady mahafaty». Izany
        anatra nataony izany, hono, no nahamafy orina ny fanambadiana.
    </p>
    <p>
        "Ary faharoan' izany koa: Tandremo fa hiova anarana aho. (2) Ny
        anarana etỳ an-tany tsy enti-mody any an-danitra, satria vaovao ny
        zavatra rehetra eo anatrehan' Andriamanitra. Masy (3) raikobe, ka izao
        no ho anarako: Ifotroakilatany, Itaniloakoaby, Imingodonareninilavitra.
        Ka mihainoa hianareo, fa raha misy kotroka, ka mitomany ny lanitra,
        ary mipotraka ny mahetsaka, (4) dia mitomania hianao, Rasoabemanana,
        fa izaho Imingodonareninilavitra zanakao izay>. Izany, hono, no nisehoan'
        ilay fitenin' ny olona, raha mikotroka ny orana, hoe: «Andro mahory vavy
        antitra>. Ary nony tapitra ilay telo taona nolazainy hahafatesany, dia
        maty tokoa izy.
    </p>



</body>
</html>