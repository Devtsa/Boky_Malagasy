<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>TOKO VIII. -PORITRA KA NANAO HATSARANA</h1>
    <p>
        Rehefa lehibe Ibonia dia tsy nilalao tamin' ny ankizy tany an-tsaha
        intsony. Ireo ahdevolahiny mpanaraka azy ireo dia novany anarana : llay
        tiany indrindra nataony hoe Itiahita; ny faharoa nataony hoe Itsimiasaro.
        baka; ny fahatelo Imahalanantsaha, ary ny fahefatra Itiaranovola.
    </p>
    <p>
        Indray andro raha niara-nipetraka nifanorona tamin' i Endriavelo raha.
        vavin-dreniny teo am-bavahady Ibonia, dia hoy izy : "Ry Endriaveļo 1
        mitehin-ko lohataona ity ny andro, ka miongy (1) ny vahoaka, fa izaho kosa
        izany manina an' lampelasoamananoro vadiko".
    </p>
    <p>  
        Fa nokiviny kosa ka nataony hoe: «Aoka itsy, anaka, fa hianao miha-
        tsaika, (2) mifelatanam-behivavy; Raivato anie ka soriba, Raivato anie
        ka varatra è l> Esy l> hoy Ibonia, canao anie aho ka mora, fa raha an'
        olona anie aho ka sarotraè l Izaho trano be : tazana, tsy azahoana, fa raha
        azahoana, mandratra."
    </p>
    <p>
        Fa nanambosy azy kosa ireo andevony ka nanao hoe: *Milomanosa
        hianao, aba, milomanosa hianao; hianao no teraky ny volana, zafin' ny
        masoandro erỳ anivon' ny lanitra; teraky ny tsy endrikendrehina ho andria-
        na, fa andrian-drahateo, zafin' Itsilanitantara; koa masina hanjelajelatra (3)
        eny Ileolava".
    </p>
    <p>
        «Aky lahim-be !> hoy Ibonia, "miandra aho, vaky ny lanitra; mion-
        drika aho, forehitra ny tany; mibirioka. aho, may ny ala atsinanana; hitsa-
        hiko ity tany Ileolava ity, miporopotaka(4)milohan-drere». Dia dongodonin'
        ny tongony ny tany ka niezinezina hatrany Mananivo izay nitoeran-Raivato
        rafilahiny; hany ka nianjera terỳ ny entany teny an-toeran-entany. Raiki-
        tahotra amboný ihany Raivato ka niteny hoe :Ey I tsy hitako lahy izay
        hiafaran' ity tany Mảnanivo ity, fa ho resin- dahy iraika sady masin' ody
        no ozatina angaha izy ity. Koa ny manam-bondraka dia mamonoa, ny
        mana-mahia manakaloza !"
    </p>
    <p>
        Fa notebahin' Andriambahoabesofina rainy izy ka nataony hoe : Ny
        haosan 'ialahy I fa haninona no ho resin-dahy iraika sady masin' ody no
        ozatina eo ny tany ls «A l> hoy ny zanany, satao ho mpahalala ibaba, ta
        tsy mahalala; atao ho mpitadidy, fa tsy mahatadidy>. Dia nangina tsy
        niteny intsony izy, fa lasa niolonolona irery, satria notamin-jo.
    </p>
    <p>
        Nony tamin' ny indray andro dia nifanorona teo an-trano indray
        Ibonia sy Endriavelo, ka niteny Ibonia hoe : «Nofofoiko fahatsaika (5)
        Jampelasoamananoro, novinadiko fahazaza; koa maty tsy airitro aman-tany,
        velona tsy omeko lahy». Fa hoy no navalin' i Endriavelo : Aoka re, anaka,
        fa tsy dia hany vehivavy halainao ho vady iny tsy akory».
    </p>
    <p>
        Fa hoy kosa indray ny fanambosin' ireo andevony : «Milomanosa
        hianao, aba, milomanosa hianao, aba; koa masina hianao, ry Ibonia matahl
        manana, (6) matahi-manarivo, tsiota (7) tsy adika, fa saonjolahy nateln
        Ileolava ka hitaly (8) any Mananivo».
    </p>
    <p>
        «Aky lahim-bel> hoy indray ny thiak' Ibonia, "ny anaran' ity sabohako ity,
        izay ho entiko miady amin-dRaivato, dia ataoko hoe Isabohamaromitoky, lefomaromahay,
        Itefialahady, Isomorinalatsinainy, Iatreboantanetiamantrandraka, Iatreboamandranoaminamalona. 
        Saonjolahy an-kihi-karana ity: tsy hadim-body, tsy alain-dravina; koa raha tsy rivotra no
        manolaola (9) azy tsy miavotsa (10) izy. Ny anaran 'ity andronako (11) ity
    </p>
    <!--  -->
    <p>
        dia Ivilahitsimiarozahana, Itombohindakantsimirona, Ifiverotsimitovy, Itsimitafaminimongo,
        Itsimisainamindohalika, Ihavelomanatsimbaitoviana Ifarofatiroitoviana.
        Aky lahim-be ! ny anaran' ity misoko (12) ity dia Imandiditsiamintsambia, Imamakatsiaminandrona,
        Izafinimarialava, Itsimanankompianafamanankovonoina.
        Aky lahim-be ! ny anaran 'ity bariako (13) ity dia Iterakimangavola, Iârohamanento,
        Iiróhamanitrafo; ka raha baikoina manao faribolana; mamadika, manao danavo; minon-drano, 
        (14) nanao lehilava; mandry, manao zain' aloka; (15) homana, manao sorompiana; 
        (16) terena, mahasoa tany; fanjory, fa mahamasin-kova".
    </p>

    <p>
        Dia lasa izy nankany amin-dRanakombe ka sendra azy nitanina andro,
        ary nony hitany dia nataony hoe : «Iha lahy izao manako mahamay ahy
        ibehatoka sa Andriambavitoalahy izao ? 
        Izao va lahy no Ifosalahibehatoka izao? 
        zao va lahy no Ifosalahibehatoka sa Andriambavitoalahy sa Ikabikabilahy 
        izay mandrasarasa ny tsy hatokona, mandidy ny tsy hohanina
        izao va no Andriantsifamaho?" Nefa tsy niteny aloha Ibonia.
    </p>

    <p>
        Mbola nandroso nanantsafa ihany Ranakombe ka nanao hoe: "Izao
        va no Iboniamasiboniamanoro, Imnahia mibonaika, fa matavin' ady; raha
        miady izy, hoatra ny bainga, fa raha tsy miady, hoatra ny foty; dongan'ny mirehareha, 
        fa mahian' ny mandefitra?" Dia namaly Ibonia ka nanao
        hoe: "Ey, izaho no izy, ry abako be".
    </p>

    <p>
        "Manakory àry izato hianao, ry Ibonia?" hoy indray ny fanantsafany
        azy. "Tsy manan-java-mahory aho, abako be, fa fanambadiana ihany no
        mahory ahy. Lasan' ilay lòza, ilay antambo, Iampelasoamananoro vadiko,
        ka 'ndeha haka azy aho, fa nofonofoko fahatsaika, ary novinadiko fahakely;
        ka maty tsy airitro aman-tany, velona tsy omeko lahy.
    </p>

    <p>
        Fa namaly indray Ranakombe hoe: "Ndeha àry hianao, anaka,
        mankany amin' iny ala atsinanana iny haka ody mahery, ka mitondrà omby
        mena tokam-bolo, dia midira ny ala; koa raha sakanan' ny lambo hianao
        aza mandeha; fa raha sakanan' ny hitsikitsika kosa, dia mandrosoa ihany.
        Ho hitanao fa samy handoka tena avokoa ny hazo rehetra ao an-ala ao ka
        hanao hoe: "Izaho no Itokambololona", "Izaho no Itokamahasesitany;
        "Izaho no Imenaringitra". Nefa valio hoe: Tsy izy hianao, fa mpihambo foana".
    </p>

    <p>
        «Ary rehefa mby ao amin' Imenaringitra fanao ody hianao, dia tsy
        maintsy hisy rambondanitra; ka dia mitenena hianao hoe: *Raha hianao
        no Itokambololona sy Itokamahasesitany ary Imenaringitra, dia atsaharo
        ny rivotra, alavoy tsy amin-drohy ity omby ity, areheto ny motro hitonoana
        azy, ary mitohoiza tena ka misampaza etỳ amiko, raha hahasoa ka haha-
        tsara>, Rehefa vita izany, ka tanteraka avokoa izay ibaikoanao azy, dia
        mankanesa eo amoron-drảno, ka rehefa milentika ny masoandro, dia misi-
        triha ao anaty rano hianao sy ny ody, ka raha maharitra mandra-pahamaim-
        bohon-dravína (17) hianao vao mitranga, dia ho azonao ho vadinao lampe
        lasoamananoro. Fa raha tsy maharitra kosa hianao, dia aza mandeha
        foana, fa sady tsy hahazo ny vadinao no ho fatin-dRaivato.
    </p>

    <p>
        Dia lasa izy nitondra ilay omby mena tokam-bolo. Ary nony tonga
        teo am-bavan'ny ala izy dia niteny hoe: "Raha tsy hahasoa aby izao
        heveriko izao, dia aoka hisy lambo lahy hitsoriaka; ary raha hahasoa ahy
        ihany kosa, dia aoka hitsikitsika no hanidina". Dia nisy hitsikitsila
        nisakana azy.
    </p>

    <p>
        Nony niditra tao anaty ala izy, día niteny tokoa ny hazo hoe: Izabo
        no Itokambololona>. Fa ny sasany kosa nanao hoe: "Izaho no Itoke.
        mahasesitany", Ny sasany indray nanao hoe: "Izaho no Imenaringitra"
        Nefa hoy izy: "Tsy izy hianareo, fa mpihambo foana". Kanjo nony tonga
        tao am-pototr Imenaringitra izy, dia namelon-drivotra ny andro, niolaola
        ny hazo, ka niteny Ibonia nanao hoe: «Raha hianao àry no Imenaringitra,
        alavoy tsy amin-kofehy ny omby, ka ampireheto ny motro hitonoana azy.
        Mitohiza tena hianao, ka misampaza ety amiko. Ary raha hahasoa ka
        hahatsara ahy izao diako izao, mifatrara ao anatin'ny omby hianareo
        ravin'ity hazo ity izay sisa nitohizana". Dia nifatratra tao an-kibon'ny
        omby ny sisa nitohizana. Rehefa izany dia niteny indray izy hoe: "Raha
        hahasoa ka hahatsarą izao, samia miverina indray amin' ny tány nitoerany",
        Dia nataon'ny ody avokoa izany.
    </p>
    <p>
        Tamin' izay dia lasa izy nankeo amoron-drano niandry izay hilentehan'ny masoandro,
        ka nisitrika tao anaty rano izy sy ny ody, ary naharitra
        mandra-palha-maim-bohon-dravina vao nipoitra. Rehefa izany dia nody
        nankany Ileolava izy.
    </p>

</body>
</html>