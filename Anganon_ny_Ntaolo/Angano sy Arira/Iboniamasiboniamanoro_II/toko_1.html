<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>IBONIAMASIBONIAMANORO</title>
</head>
<body>
    <h1>IBONIAMASIBONIAMANORO II</h1>
    <h2>TOKO I. NY NAHATERAHANY</h2>
    <em>
        Izao kosa no flazan'ny any Vakin'Ankaratra izany tantaran'lboniamasiboniamanoro
        voalaza eo aloha izany :
    </em>
    <p>
        Nisy, hono, olona mirahavavy tsy nanan-janaka, ka lasa nanao sikidy
        tany amin' izany Rafotsibe atao hoe Ratobòkoka. Nony tonga tao aminy
        izy, dia hoy ilay mpanao hatsarana: «Haninona no alehanareo aty?> Dia
        namaly izy mirahavavy hoe: «Tsy miteraka izahay ka avy hanao sikidy atỳ
        aminao>.
    </p>
    <p>
        "Tsara izany", hoy izy, «nefa etsy àry, izahao aloha ny haoko>.
        Nony nizaha ilay zokiny, dia nahita tapak' ahitra, ka hoy izy: "Tsy mahita aho, ry ineny, 
        fa tapak ahitra ity>, Dia hoy Rafotsibe: To' atỳ, (1)
        fa izay no izy». Ary nony nizaha kosa ilay zandriny ka nahita tapak ody
        kely mena; dia hoy izy tamin-dRatobòkoka: Tsy mahita aho, ry ineny,
        fa tapak' ody kely mena ity>, Dia hoy izy: "To' aty, fa izay no izy".
    </p>
    <p>
        Nony vita izany, dia naniraka azy izy hoe: <Ndeha hianareo manka-
        min' irỳ ala atsinanana irỳ; ary rehefa tonga eny hianareo, dia samy hiteny
        ny hazo hoe: «Izaho no masina odi-zaza>. Neta henoy fe tsy marenina
        ny teniny, fa izay hazo anankiray tsy miteny tsy mivolana arỳ amin' ny
        fara ala arỳ no tadiavo, ary izay fakany miantsinanana no hadio>.
    </p>
    <p>
        Nony tonga tao amin' ny ala izy, dia samy niteny ny hazo hoe:
        <Izaho no masina odi-zaza>. Nefa nolalovan' izy mirahavavy fotsiny ireny.
        Fa rehefa tonga tamin' ilay hazo anankiray tsy niteny izy, dia nohadiny,
        ka nisy fakany anankiray niantsinanana, dia iny no nentiny. Nony 'mby
        teny an-dalana izy mirahavavy dia nivoady hoe: <Raha manan-janaka
        isika, ka ny iray tera-dahy, ary ny iray tera-bavy, dia hampivadina>.
    </p>
    <p>
        Rehefa tonga tany aminy izy, dia samy nisotro ilay odi-zaza nalainy,
        ka nanana anaka ilay zokiny. Nony afaka tapataona įndray, dia nana-
        na koa îlay zandriny. Ary rehefa tonga ny fetr andron' ny zokiny, dia
        tera-bavy izy, koa ny anarany nataony hoe lampelasoamananoro. Nony
        tonga kosa ny- fotoana hahaterahan' lay zandriny, dia nankeo atsimo-
        patana izy hiteraka; nefa niteny, hono, ny zaza tao an-kibo hoe: «Izabo
        angaha andevo no ho entiną etỳ atsimom-patanas. Dia nentin-dreniny
        nankeny avara-patana indray izy. 
        Fa nandà izy ka nanao hoe: "lzaho angaha andriana no ho entina ety avara-patana". 
        Dia nentin-dreniny ho ao am-batra (2) izy, nefa tsy nety, fa hoy izy: Tsy tia hibokiboka (3)
        aho". Ary nony ela dia niteny indray ny zaza hoe: «Ataovy be ny afon-kítay hazo, sady itelemo antsy aho, 
        ka ento mankeo andrefam-patana».
    </p>
    <p>
        Ary nony nentiny nankeo izy, dia notatahany tamin' ilay antsy ny kibon-dreniny, 
        ka nitsipika nankeo anatin' ilay afo nirehitra tsara iny ny zaza. 
        Nosafoiny ny fery izay notatahany teo ka sitrana. Dia nikorapaka
        namonjy ny zaza ny ray aman-dreniny, fandrao ho kila eo izy; 
        nefa nony narosony ny tanany handray azy dia notsipahiny ka tapaka tsy naharay; 
        narosony indray ny tongony, nefa toy izany koa no nanjo azy.
    </p>
    <p>
        Nony ela dia niteny ny zaza hoe: «Omeo anarana aho. 
        Dia nomen-drainy anarana izy ka nataony hoe: Ifozanatokondrilahy angaha no hatao anaran'ialahy; 
        izany no reko fa olo-matanjaka", Nefa tsy tiany izany.
        Ary nilaza anarana hafa indray rainy ka nanao hoe: "Kavatovolovoay angaha no tian'ialahy; 
        izany lehilahy izany no reko fa malaza noho ny heriny. 
        Fa tsy tiany koa izany. Farany, dia ny tenany no nanonona izay anarana tiany, 
        ka hoy izy: «lzaho no Iboniamasiboniamanoro: (4) manoro tany, manoro fanjakana; 
        an-tendron-tandrony, tsy voasoitra; ambany kitrony, tsy voahitsaka; am-para-vazany, tsy voatsako. 
        Miandra aho, vaky ny lanitra; miondrika aho, mitriatra ny tany. Ny lambako raha avalona, 
        dia eran-tanan'ila; nefa raha velarina, manakona ny lanitra; raha ako-paka, hoatra ny elatra. 
        Ny salakako raha ahorona, hoatra ny totohondry; vahana, mahodidina ny riaka; 
        ny lelany manintsana ando, ary ny rambony mifaoka ny vato. 
        Aky! izaho lahy no Iboniamasiboniamanoro". 
        Nony vita izany, dia nitsipika avy teo anaty afo izy ka nankeo am-pofoan-dreniny.
    </p>



</body>
</html>