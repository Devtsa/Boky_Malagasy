<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>IBONIAMASIBONIAMANORO</title>
</head>
<body>
    <h1>TOKO IV. IN-DRAFILAHY, FA NOVELOMIN-TSAKAZA TIA</h1>
    <p>
        Iny ampitso alina dia nankany amin'ny vadiny hafa Ravatovolovoay;
        ary tamin'izay dia nankao amin'ny trano nisy an'lampelasoamananoro
        kosa Ibonia ka nanao hoe: "Mba handry eto anilan'ny tongotrao eto aho ny andriambavy",
        Dia sosotra izy ka namaly hoe: eingahibe ity re dia efa loza loatra; 
        raha tsy izay inona ka hoe: "handry eto anilan'ny tongotrao eto aho!
    </p>
    <p>
        Nony lay efa natory tsara iny ny olona, dia nesoriny ny angamerana (1) niakanjoany, 
        ka nazava terỳ ny tao an-trano noho ny famirapiratry
        ny hodiny. Izay vao fantatry ny fofom-badiny fa Ibonía tokoa io, 
        ka dia niteny taminy izy hoe: "Hay tonga aty tokoa hianaol "Eny", hoy ny navaliny, 
        "tonga haka anao aho izao".
    </p>

    <p>
        Dia nasainy nivoaka ny olona tao an-trano, ka nohidiany mafy ny
        varavarana ambara-pahamarainan' ny andro, mba hampisehoany zava-mahazendana amin'ny ao an-tanàna.
        Dia niteny tamin-tahotra ny fofom-badiny hoe: «Aiza re no hahafahantsika izao?" 
        Nefa nomeny toky izy ka nataony hoe: «Aza matahotra, 
        fa ho afaka moramora foana isika; nefa hany ataako aminao: Aza miteny amiko na manatsika ahy akory; 
        fa raha vantany vao manao izany hianao dia ho fatiny mihitsy aho.
    </p>
    <p>
        Nony maraina ny andro, dia nifoha Ravatovolovoay, ka hitany
        nihidy ny trano nandrian' Iampelasoamananoro, dia hoy izy tamin' ny
        olona: "Tsy izao ve no nilazako taminareo fa tsy Ingahibe iny tsy akory,
        fa olon-kafa?" Dia novakiny an-katezerana ny varavarana, nefa nanjary
        vatolampy ka tsy laitrany. Nodorany indray ny tafon-trano, nefa tsy nety
        may, fa vao mainka nitete rano. Nohadiny ny vodi-rindrina, nefa mafy
        hoatra ny vato. Nony tsy nahafaka ireo izy, dia niomana hivoaka izy mivady, 
        ary nasian' Ibonia fampandry (2) ireo olona teo ala-trano, ka sondrian-tory avokoa.
    </p>
    <p>
        Dia notaominy ny vadiny hoe: "Ndeha isika, nefa aza miteny amiko,
        na manatsika ahy akory hianao". Dia nivoaka izy, ka nodikadikainy avo-
        koa ny olona natory teny an-dàlana nalehany; ary nony tonga tany am-
        bavahady izy roaroa, dia nanatsika zazakely anankiray Ibonia, ka nasainy
        nofohazina ny olona. Dia taitra ny olona rehetra mbamin-dRavatovolo-
        voay. Nisafoaka terỳ ny andriana ka niteny an-katezerana hoe: "Alao
        faingana ny basy aman-defona, ka ndeha henjehintsika ireny". Dia riatra
        izy sy ny vahoakany ka nanao rere nitifitra azy; nefa nony nisava ny
        setroka, dia indrerỷ izy mbola nandeha soa aman-tsara ihany, mandra-
        pahatongany teo amoron-drano.
    </p>
    <p>
        Nony 'mby teo izy, dia nanatsika azy ny vavy hanontaniany izay
        ftana. Kanjo nony vantany vao nanao izany izy, dia voan' ny basy Tbonia
        ka dangy nianjera tany anaty rano. Dia tratran-dRavatovolovoay lampe-
        lasoamananoro, ary nadininy na homba ny velona na homba ny maty.
        Dia raiki-tahotra izy ka namaly hoe: «Homba ny velona aho, tompoko;
        sady niala tsiny teo izy.
    </p>
    <p>
        Tamin' izay dia notsirihin' ny ray aman-drenin' Ibonia ny horirika
        sy ny akondro izay namboleny ho fambara, ka nony hitany fa mana ireo
        dia nisaona azy izy, satria fantany fa tsy maintsy efa nisy zavara nanjo
        azy.
    </p>
    <p>
        Kanefa ireo sakaizany izay nomeny zavatra, fony izy avy nameły an
        Ifozanatokondrilahy, dia tsy mba nanadino ny soa nataony tsy akory. Ay
        indray andro, dia hoy Rampanohitohy sy ny namany tamin-dRampitsinjo
        nílavitra: "Tsinjovy hoe Ibonia, sao dia nisy zavatra nanjo azy izay>. Dia
        nitsinjo izy ka nilaza fa maty Ibonia, ary indrerỳ navalan' ny rano ny taolany.
    </p>
    <p>

    </p>
        Dia hoy izy roa lahy sy Rampamelombelona tamin-dRampilomano:
        eNdeha angony ireny taolany ireny!» Nangoniny ireo ka natohin-dRampanohitohy, 
        dia novelombelomin-dRampamelombelona kosa. Ary izao no teny nataony tamin' izany: 
        «Firy be, Ary tanantanana, zanak'Andriamitomboandroamanalina?" 
        Dia niteny toy izany ihany izy, mandra-pisy
        nofo sy aina kely. Nony vita izany, dia nahatefina vary kely Ibonia; ary farany, 
        nahalany toy ny fhinany isan-andro ihany.
    <p>
        Nony efa velona tsara izy, dia niomana indray haka ny vadiny tany
        amin-dRavatovolovoay. Ary nony tonga teo an-tanànany izy, dia indro
        Ravatovolovoay nanao fanorona teo ambony vavahady; ka nony nabita
        an' Tbonia izy dia nanontany azy hoe: "Ho aiza ialahy, lehity, fa jalahy
        angaha velona indray?> Dia namaly izy hoe: cFa izaho angaha ataon'
        ialahy tsy manana aina roa sosona, ka avy haka ny vadiko atỷ amin' ialahy
        aho.
    </p>
    <p>
        «Ity mirediredy foana», hoy Ravatovolovoay, ezinona ialahy no mba
        hanintsá-molaly ahý aty'» Nony fa nifamalívaly teo izy roa lahy, dia
        notefohan' Ibonia tehamaina Ravatovolovoay, ka levona toy ny menaka
        teo am-pelatanany. Dia nahorony nobaboina avokoa izay rehetra nanana-
        ny, sady azony koa ny vadiny.
    </p>


</body>
</html>