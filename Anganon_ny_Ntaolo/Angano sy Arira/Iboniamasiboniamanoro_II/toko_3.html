<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>IBONIAMASIBONIAMANORO</title>
</head>
<body>
    
    <h1>TOKO III. ANTI-DAHY TSY AZO NOVAZIVAZINA</h1>
    
    <p>
        Nony tonga tany aminy Tbonia dia tsy nahatratra an' Iampelasoamananoro fofom-badiny intsony,
        fa efa lasan-dRavatovolovoay. Nanontany ny rafozany izy hoe: "Nankaiza moa ny vadiko teto?"
        Dia hoy ny navaliny: "Nanaovan-dRavatovolovoay an-keriny ny vadinao, anaka, ka lasany.
        Tezitra loatra izy ka nanao hoe: ýadíko ka homeko iny, fa ndeha halaiko!
    </p>
    <p>
        Raha nandre izany rainy dia nandrara azy hoe: "Aoka itsỳ, anaka,
        fa Ravatovolovoay anie ka olo-mahery è». Nefa tsy nety nijanona lbonia.
        Mena tery rainy nony nahita izany, ka nandray basy aman-defona hamo-
        noany ny zanany, neta nony natomboka azy ny lefona dia nileftra, ka tsy
        nampaninona azy akory. Rehefa izany dia nionona ny hatezeran-drainy,
        ka namboly horirika sy. akondro Ibonia sady nilaza tamin-drainy hoe:
        «Raha mlazo ireo, dia marary aho; raha maina ireo, dia tambara izany
        fa maty aho.
    </p>

    <p>
        Nony vita izany, dia lasa izy nankany amin' Ingahibe mpiandry
        ontsin-(1) dRavatovolovoay, ka nanontany azy hoe: «Inona moa no itondranareo mamangy andriana,
        ry ikaky?» Dia novalian'Ingahibe hoe:
        "Akondro masaka ifotony sy vary amin-dronono, ry Ikoto".
        Dia nandry tao Ibonia iny alina iny; ary nony maraina dia nongotany ny volon-dohan
        Ingahibe, ka nitsoaka avokoa ny hoditry ny tenany rehetra.
        Dia niakanjoan'Ibonia izany, sady naka akondro masaka ifotony sy nanao vary amin-dronono izy 
        ho entiny ho an-dRavatovolovoay.
    </p>
    <p>
        Nony ampitson' ny nahatongavany, dia re fa hanao kilalao vokovoko
        ny andriana Ravatovolovoay; ka dia mba nankany koa Ibonia. Nony na-
        nesy (2) ny vokovoko ny andriana, dia tsy nisy nahasambotra izay nase-
        siny izy rehetra teo. Fa niteny kosa Ibonia hoe: «Mba omeo kofehy fisa-
        mborana aho hoes. Nony nomena izy, dia voasingony ny vokovoko na-
        sesin-dRavatovolovoay ka azony. Gaga ny andriana ka niteny hoe: Tsy
        Ingahibe io tsy akory, fa olon-kafa mihitsy, ka omeo basy aman-defona
        re aho hamelezako azy>. Fa namaly Ibonia hoe: «Koa iza indray moa aho,
        anaka, fa saingy mba mampiseho ny taolako (3) talohal>
    </p>
    <p>
        Dia tsy naninona azy akory ny andriana, fa nandroso ihany tamin' ny
        fanaovam-bokovoko. Mba nanesy koa Ibonia, nefa tsy nisy nahasambotra
        izay nasesiny, fa tafahoatra ny vokovokony ka nihitrikitrika tamin' ny
        tany dia nahazo trandraka, ary nitsarapaka tany anaty rano ka nano-
        ngaka mamba. Mainka mahina Ravatovolovoay ka nanao hoe: «Tsy izao
        ve no nilazako fa tsy Ingahibe io tsy akory, fa olon-kafa?> Dia nokasainy
        hovonoina indray izy, nefa tsy naninona azy izy nony nolaviny fa tsy olon-
        kafa izy.
    </p>
    <p>
        Afak' ampitson' ny nahatongavan' Ibonia, dia tonga indray ny tein'
        Andriana tamin' ny mpanompony hoe: «Hanala kongona isika sady hampi-
        savika, (4) ka manaova mahazaka haningorana ny maditra>. Nóny hanao
        tokoa izy, dia be ny omby mahery tsy azo nosingorana, ka avy Ibonia
        nanao hoe: «Omeo mahazaka aho hoe haningorako azy>. Nony nomena
        izy, dia notsipazany ny omby mahery ka voa sady nalavony moramora,
        ka gaga foana teo ny olona.
    </p>
    <p>
        Raha nahita izany ny andriana dia niafonafona ka niteny hoe:
        "Marina raha tsy olon-kafa mihitsy io".
    </p>
    <p>
        Nefa hoy ny olona: "Koa iza indray àry io?" Ibonia koa moa nandavo
        sorera araka ny fanaony ihany, ka nilaza fa tsy olon-kafa izy tsy akory,
        fa saingy mba mampiseho ny taolany taloha.
    </p>

</body>
</html>